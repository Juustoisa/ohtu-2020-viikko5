###  6. Retrospektiivitekniikat
---
Glad, Sad, Mad oli ryhmämme ensimmäisen sprintin lopuksi pidetyn retrospektiivin toteutusmuoto. Retrospektiivi pidettiin tietenkin online. Alustan nimeä en muista, 
mutta se tarjosi kuitenkin valmiin templaten, johon liityttiin linkin kautta. Oma ryhmä sai nostettua esiin muutamia ongelmakohtia/parannusehdotuksia Mad-korteilla. 
Toisen sprintin ajan voimmekin kiinnittää huomiota korteilla esiintyneisiin epäkohtiin muun tekemisen yhteydessä. Toivottavasti seuraavaan retrospektiiviin mennessä
asiat ovat korjaantuneet. Vastapainoksi päästiin myös iloitsemaan Glad-korteissa siitä, miten projekti oli saatu hyvään vauhtiin jo ensimmäisellä viikolla. Useampi 
osallistuja vaikutti myös olevan tyytyväinen saatuihin ryhmäläisiin. Sad-kortit toimivat parhaiten ehkä vertaistukena, olimme ottaneet monia uusia tekniikoita käyttöön 
GitHubin puolella ja product backlogin ja sprinttien backlogien harjoittelussa oli vielä paljon itselläkin sisäistettävää. Monella oli samanlaisia tuntemuksia, mikä oli
tietenkin huojentavaa huomata. Ylipäänsä oli hienoa, että ihmiset uskalsivat kirjoittaa negatiivisista ja positiivisista asioista avoimesti. Tällaisten tekniikoiden 
toimivuus on kyllä hyvin riippuvainen osallistujistaan. Ilmeisesti itsellä kävi ainakin hyvä tuuri.
